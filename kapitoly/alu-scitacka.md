# ALU - Sčítačka/odčítačka

Sčítačka je podstatná část ALU. Po určitých úpravách z ní můžeme udělat dokonce i odčítačku. Začneme jednoduše, a to s jedno bitovou verzí.

### Half-adder (1 bit adder)

Pravdivostní tabulka pro half-adder vypadá následovně.

| A | B | OUT | COUT |
|:-:|:-:|:---:|:----:|
| 0 | 0 | 0 | 0 |
| 0 | 1 | 1 | 0 |
| 1 | 0 | 1 | 0 |
| 1 | 1 | 0 | 1 |

Pomocí karnaughovy mapy nebo i logiky (odkoukání) můžeme zjistit, že sčítání (`OUT`) je vlastně `XOR` a `COUT` je jenom `AND`. Takže half-adder vypadá následovně.

<img src="https://raw.githubusercontent.com/jaywor1/aps/main/obrazky/alu-half-adder.png">

### Full-adder

Full-adder využívá half adder a pomocí něj přijímá další argument a to `CIN`, neboli carry in.

Pravdivostní tabulka pro full-adder vypadá následovně.

| CIN | A | B | OUT | COUT |
|:---:|:-:|:-:|:---:|:----:|
| 0 | 0 | 0 | 0 | 0 |
| 0 | 0 | 1 | 1 | 0 |
| 0 | 1 | 0 | 1 | 0 |
| 0 | 1 | 1 | 0 | 1 |
| 1 | 0 | 0 | 1 | 0 |
| 1 | 0 | 1 | 0 | 1 |
| 1 | 1 | 0 | 0 | 1 |
| 1 | 1 | 1 | 1 | 1 |

Jediné, co tedy uděláme je, že přidáme half-adder 2 krát, jeden na `A+B` a druhý na výsledek z prvního `X` a `CIN`, neboli `X+CIN`.

`COUT` half-adderů by se měly sčítat, ale jelikož nemůže nastat případ, kdy jsou oba dva `COUT` `1`, tak nám stačí `OR`. Taky se nemusíme bát přetečení, jelikož při sčítání 3 bitů se hodnota vždy vejde do 2 bitů (maximální hodnota je 3).

<img src="https://raw.githubusercontent.com/jaywor1/aps/main/obrazky/alu-full-adder.png">

### Odčítačka

Pro pochopení odčítačky si musíme říct, co jsou to záporná čísla. Záporná čísla můžeme v binárce vyjadřovat mnoho způsoby, ale nejčastější je dvojkový doplněk.

#### Dvojkový doplněk (two's complement)

Když pracujeme s n-bitovými čísly, tak pracujeme s tělesem $Z_{2^n}^+$. Chceme vytvořit taková pravidla, že budeme moct pomocí sčítání odčítat.

 - Pro každé kladné $b^+$ musí existovat takové $b^-$, aby platitlo $a-b^+ = a + (-b^+) = a + b^-$.
 - Taky musí platit $b^+ + b^- = 0$

Potřebujeme tedy najít aditivní inverzi

$b^- = 2^n - b^+ = (2^n - 1) - b^+ + 1$

$(2^n - 1)$ je řetězec samých jedniček a odečtením od takové hodnoty nikdy nenastane žádný přenos a odečtená hodnota se touto operací jednoduše zneguje. Dostáváme tedy pravidlo pro výpočet opačného čísla a to: $b^- = \overline{b^+} + 1$

Rozdělíme tak těleso na dvě poloviny na zápornou a nezápornou. Viz. obrázek

<p align="center">
<img src="https://raw.githubusercontent.com/jaywor1/aps/main/obrazky/alu-scitacka-doplnek.png" width="350px">
</p>

Zkráceně dvojkový doplněk spočívá ve vyhrazení prvního bitu pro znaménko. `1` znamená `-` a `0` znamená `+` s tím, že jsou u negativních čísel znegované bity a poté přičtena `1`. Pochopíte z následného příkladu.

| Dvojková soustava | Decimální soustava |
|:---:|:---:|
| `000` | `0` |
| `001` | `1` |
| `010` | `2` |
| `011` | `3` |
| `100` | `-4` |
| `101` | `-3` |
| `110` | `-2` |
| `111` | `-1` |

Jeho hlavní výhoda spočívá v odčítání, jelikož pomocí tohoto znázornění platí následující: \\(A-B = A + \overline{B} + 1\\)

Tuto funkcionalitu tedy neimplementujeme nějak zvlášť, ale pomocí sčítačky, kde nastavíme `CIN` na `1` a znegujeme vstup `B`.

---

[Další kapitola - Paměti sekvenční obvody](/kapitoly/sekvencni-obvody.md)

[Předchozí kapitola - Úvod](/kapitoly/alu-uvod.md)

[Hlavní menu](/README.md)
